Mijn FSV

Alles over de FSV en uw FSV-registratie

Mijn FSV
Datum
1 februari 2024
BSN
123456789
Geachte J.A.A. DIKMANS,
Uw gegevens stonden in de FSV. Wij hebben in de afgelopen periode
onderzoek gedaan naar uw FSV-registratie. Zo hebben wij gekeken wat
de reden was dat uw gegevens in de FSV stonden en of u mogelijk
gevolgen heeft gehad van uw registratie. U bent hierover door ons
geïnformeerd.
In dit document vindt u uw persoonlijk overzicht en leest u wat voor u de
uitkomst was van het onderzoek naar uw FSV-registratie. Verder krijgt u
een toelichting op wat wij hebben onderzocht, hoe we dit onderzoek
hebben aangepakt en wat de resultaten van dit onderzoek voor u
betekenen.
De Belastingdienst heeft van 2012 tot en met 27 februari 2020 de Fraude
Signalering Voorziening (FSV) gebruikt. Daarbij hebben we fouten
gemaakt. Daarvoor bieden wij u onze excuses aan.

Inhoudsopgave

1. Onderzoek FSV-registratie - Uw persoonlijk overzicht
Mijn FSV - uw persoonlijk overzicht
Mijn FSV - gevolgen van registratie
Tegemoetkoming
2. Over de FSV - Wat was de FSV en wat hebben we onderzocht?
Wat was de FSV?
FSV uitgezet
Opdracht tot onderzoek
Onderzoeken PwC
Onderzoek Belastingdienst
Bijlage 1
Bijlage 2

Onderzoek FSV-registratie - Uw persoonlijk overzicht

Mijn FSV - uw persoonlijk overzicht
Het onderzoek naar uw FSV-registratie is afgerond. In dit hoofdstuk ziet u een overzicht
van dit onderzoek terug: de reden(en) van registratie, de mogelijke gevolgen daarvan en
eventuele tegemoetkomingen waar u recht op heeft. Het onderzoek is voor u afgerond.

Periode van registratie:
25 april 2012 tot en met 27 februari 2020

⚫ Aanvraag huurtoeslag
In 2016 en 2017

Gevolgen van registratie

De gevolgen van de FSV-registratie worden hier kort weergegeven. In het volgende
hoofdstuk vindt u meer informatie hierover en worden de resultaten van het onderzoek
naar de gevolgen van uw FSV-registratie toegelicht.

'Wel' gevolgen:
U heeft te maken gehad met:

⚫ Gevolgen van vermelding bijzondere persoonsgegevens in de FSV
Gezondheidsgegevens en Religieuze of levensbeschouwelijke overtuiging

⚫ Extra controles belastingaangiften door FSV-registratie
1 januari 2017 tot 31 december 2017

Gebeurtenissen die los stonden van de FSV-registratie
De volgende gebeurtenissen hebben bij u plaatsgevonden, maar waren geen gevolg van de FSV:

⚫ Afwijzing van aanvraag betalingsregeling belastingschuld
Op 6 januari 2016, 15 september 2017, 19 oktober 2017 en 20 augustus 2015

⚫ Afwijzing van aanvraag betalingsregeling toeslagschuld
Op 5 januari 2015 en 20 september 2018

⚫ Afwijzing van aanvraag kwijtschelding schuld
Op 10 september 2017

⚫ Wijziging toeslag
In 2016

Geen gevolgen door de FSV-registratie
Deze gevolgen hebben bij u niet plaatsgevonden:
⚫ Geen wijziging aangifte IB door FSV-registratie
⚫ Geen wijziging aangifte LH/OB door FSV-registratie
⚫ Geen afwijzing Msnp-traject door FSV-registratie
⚫ Geen weigering OB-nummer door FSV-registratie
⚫ Geen extra controles toeslagenaanvraag door FSV

Melding van gegevensdeling

Wij hebben van u een melding van mogelijke gegevensdeling ontvangen. Hierna is er
met deze melding het volgende gebeurd:
⚫ Melding deling FSV-registratie ontvangen op 12 augustus 2023
⚫ Telefonisch gesprek en melding gesloten op 28 augustus 2023
⚫ We hebben u een afsluitingsbrief gestuurd op 1 september 2023

Mijn FSV - het onderzoek

Wij hebben onderzoek gedaan naar de reden van uw FSV-registratie en de mogelijke
gevolgen die u heeft gehad van de registratie. U vindt hier een overzicht van wat wij
hebben onderzocht, hoe we dit onderzocht hebben en wat dit voor u betekent.

Redenen van registratie
Om reden van registratie te bepalen, is onderzoek gedaan naar de inhoud en het
gebruik van de FSV. In de FSV stonden open tekstvelden waarin een medewerker
informatie kon toevoegen. In het onderzoek is gekeken naar de inhoud van deze
tekstvelden om de redenen van registratie te achterhalen.

Bepalen van zoektermen
Bij het onderzoek is gezocht naar zoektermen in de vrije tekstvelden van de FSV.
Deze termen werden bepaald door experts op het gebied van de inhoud en het gebruik
van de FSV. Zij vertaalden de hun bekende redenen naar de zoektermen waarmee deze
redenen opgespoord konden worden.
Deze termen zijn daarna uitgebreid met gericht handmatig onderzoek en met het
automatisch toevoegen van spel- en typfouten. Zo konden de redenen ook gevonden
worden als er in de FSV andere woorden of verkeerde spellingen gebruikt waren die
hetzelfde betekenden.

Automatisch en handmatig onderzoek
Tijdens latere steekproeven is de lijst met redenen en zoektermen nog verder aangevuld
en verbeterd. Uiteindelijk zijn er 3.848 unieke zoektermen gebruikt.
Tijdens het onderzoek is gebruikgemaakt van automatische processen. Veel van de
gevonden informatie moest daarna nog handmatig gecontroleerd of vertaald worden.
Ook hadden bepaalde registraties meer (handmatig) onderzoek nodig, omdat er
bijvoorbeeld meerdere redenen van registratie waren of omdat de registratie
onduidelijkheden bevatte.

Onderzoek 'Dagboek PIT'
Dagboek PIT (Persoonsgericht Intensief Toezicht) was een systeem dat de
Belastingdienst van 2001 tot 2012 heeft gebruikt. Het was een voorloper van de FSV;
een hulpmiddel bij het verwerken van belastingaangiften en aanvragen van toeslagen
en het opsporen van mogelijke fouten daarin. In 2012 zijn de gegevens van Dagboek PIT
overgezet naar de FSV.
Tijdens het onderzoek is bij deze overgezette FSV-registraties eerst ‘Dagboek PIT’
vastgesteld als een reden van registratie. FSV-registraties met die reden zijn daarna
verder onderzocht, om te kijken of er een meer precieze reden kon worden gevonden.

Wat was de reden van uw FSV-registratie?

⚫ Aanvraag Huurtoeslag
De reden dat uw gegevens in de FSV stonden, was een mogelijke onjuistheid in uw
aanvraag van huurtoeslag. Wat betekende dit?
Iedereen die in Nederland woont, kan een toeslag aanvragen voor zorg, huur,
kinderopvang of kindgebonden budget. U stuurt daarvoor gegevens op naar
Belastingdienst/Toeslagen via een online formulier.
Bij het bekijken van uw toeslagenaanvraag was een mogelijke onjuistheid gevonden.
Daarvan is een registratie in de FSV gemaakt.
Een mogelijke onjuistheid kon een reden zijn om uw aanvraag nader te laten
beoordelen door de behandelaar. In de meeste gevallen vroeg deze dan om extra
informatie of een rekening. Daarna kon de behandelaar beoordelen of er sprake was
van een vergissing of dat de aanvraag toch juist was.
Hieronder ziet u in welk jaar/jaren dit plaatsvond:
In 2016 en 2017

Mijn FSV - Gevolgen van registratie

In dit hoofdstuk vindt u een overzicht van het onderzoek naar de gevolgen van uw FSV-
registratie. Per mogelijk gevolg leggen wij uit hoe we onderzoek gedaan hebben en
geven wij u de uitkomst die we voor uw registratie hebben gevonden.

Afwijzing van aanvraag betalingsregeling toeslagschuld
We hebben voor iedereen onderzocht of iemand, in de periode van de FSV-registratie,
werd uitgesloten van een persoonlijke betalingsregeling voor een belastingschuld.
Als dat het geval was, hebben we onderzocht of de FSV-registratie hierbij een rol heeft
gespeeld. Daarvoor keken we of de zogeheten code 1x1 was aangevinkt in de FSV.
Een 1x1-registratie in de FSV was bedoeld als signaal van mogelijke fraude. Wanneer er
twijfel was over een aangifte of aanvraag en besloten werd dat er extra controle nodig
was, werd in de FSV de code 1x1 aangevinkt.
Wanneer deze 1x1-registratie in het onderzoek niet werd gevonden, was er een andere
verklaring voor de afwijzing. De afwijzing van de aanvraag was dan niet het gevolg van
de FSV-registratie.

Wat was voor u de uitkomst van ons onderzoek?
⚫ Afwijzing van aanvraag betalingsregeling toeslagschuld geen gevolg van
FSV
U heeft te maken gehad met een afwijzing van een aanvraag voor een persoonlijke
betalingsregeling voor uw toeslagschuld. Tijdens de behandeling van uw aanvraag
stonden uw gegevens in de FSV. Wij hebben onderzocht of de FSV-registratie een rol
heeft gespeeld bij de afwijzing van de aanvraag. Hieruit blijkt dat de aanvraagis
afgewezen omdat uw situatie niet aansloot op het kunnen krijgen van een
betalingsregeling. De afwijzing stond los van uw registratie in de FSV.
Hieronder ziet u op welke datum/data dit plaatsvond:
Op 5 januari 2015 en 20 september 2018

Afwijzing van aanvraag kwijtschelding belastingschuld

We hebben voor iedereen onderzocht of iemand, in de periode van de FSV-registratie,
werd uitgesloten van kwijtschelding van een belastingschuld.
Als dat het geval was, hebben we onderzocht of de FSV-registratie hierbij een rol heeft
gespeeld. Daarvoor keken we of de zogeheten code 1x1 was aangevinkt in de FSV.
Een 1x1-registratie in de FSV was bedoeld als signaal van mogelijke fraude. Wanneer er
twijfel was over een aangifte of aanvraag en besloten werd dat er extra controle nodig
was, werd in de FSV de code 1x1 aangevinkt.
Wanneer deze 1x1-registratie in het onderzoek niet werd gevonden, was er een andere
verklaring voor de afwijzing. De afwijzing van de aanvraag was dan niet het gevolg van
de FSV-registratie.

Wat was voor u de uitkomst van ons onderzoek?
⚫ Afwijzing van aanvraag kwijtschelding schuld geen gevolg van FSV
U heeft te maken gehad met een afwijzing van een aanvraag voor kwijtschelding van
uw belastingschuld. Tijdens de behandeling van uw aanvraag stonden uw gegevens in
de FSV. Wij hebben onderzocht of de FSV-registratie een rol heeft gespeeld bij de
afwijzing van de aanvraag. Hieruit blijkt dat de aanvraag is afgewezen omdat uw
situatie niet aansloot op het kunnen krijgen van kwijtschelding van schuld. De afwijzing
stond los van uw registratie in de FSV.
Hieronder ziet u op welke datum/data dit plaatsvond:
Op 10 september 2017

Registratie bijzondere persoonsgegevens

In de FSV werden persoonsgegevens, zoals naam, adres en BSN geregistreerd.
Daarnaast was er ook een open tekstveld waarin een medewerker extra informatie kon
noteren. Ook extra documenten, zoals e-mails, onderzoeksverslagen of foto’s werden
hier soms toegevoegd.
We hebben voor elke registratie onderzocht of in deze informatie bijzondere
persoonsgegevens stonden vermeld. Dit kon bijvoorbeeld informatie over iemands
gezondheid zijn. Het verwerken van bijzondere persoonsgegevens is verboden, behalve
als de wet zegt dat dit wel mag.
Als wij zagen dat er van iemand bijzondere persoonsgegevens in de FSV stonden,
hebben wij onderzocht of dit voor die persoon gevolgen had binnen de Belastingdienst.
Voor de meeste mensen was dit niet het geval.

Wat was voor u de uitkomst van ons onderzoek?
⚫ Gevolgen van vermelding bijzondere persoonsgegevens in de FSV
Er stonden bijzondere persoonsgegevens van u in de FSV en dit heeft voor u een gevolg
gehad. Omdat van u bijzondere persoonsgegevens in de FSV stonden en omdat dit voor
u een gevolg heeft gehad bij de Belastingdienst, krijgt u een tegemoetkoming.
Hieronder ziet u om welke gegevens het ging:
Gezondheidsgegevens en Religieuze of levensbeschouwelijke overtuiging

Aangifte inkomstenbelasting (IB)

Wij hebben voor elke FSV-geregistreerde onderzocht of deze te maken kreeg met een
wijziging in de aangifte inkomstenbelasting in de periode van de FSV-registratie. Als dit
zo was, bekeken we of dit een gevolg was van de FSV-registratie. Mogelijk kon er een
andere reden gevonden worden voor de wijziging van de aangifte, bijvoorbeeld een
verandering in het inkomen.

Wat was voor u de uitkomst van ons onderzoek?
⚫ Geen wijziging aangifte IB door FSV-registratie
Uw aangifte inkomstenbelasting (IB) is niet gewijzigd als gevolg van uw FSV-registratie.
Een reden om gegevens in de FSV op te slaan was een mogelijke onjuistheid in een
belastingaangifte. De mogelijke onjuistheid kon een reden zijn voor verder onderzoek.
Dit werd gedaan door een behandelaar. Die kon na onderzoek beoordelen of er sprake
was van een vergissing of dat de aangifte toch juist was. In uw geval werd de aangifte
niet gewijzigd, ook al was er sprake van een FSV-registratie.

Aangifte loonheffing en omzetbelasting

Wij hebben voor elke FSV-geregistreerde onderzocht of deze te maken kreeg met een
wijziging in de aangifte loonheffing of omzetbelasting in de periode van de FSV-
registratie. Als dit zo was, bekeken we of dit een gevolg was van de FSV-registratie.
Mogelijk kon er een andere reden gevonden worden voor de wijziging van de aangifte,
bijvoorbeeld een verandering in het inkomen.

Wat was voor u de uitkomst van ons onderzoek?
⚫ Geen wijziging aangifte LH/OB door FSV-registratie
Uw aangifte loonheffing (LH) of omzetbelasting (OB) is niet gewijzigd als gevolg van uw
FSV-registratie. Een reden om gegevens in de FSV op te slaan was een mogelijke
onjuistheid in een belastingaangifte. De mogelijke onjuistheid kon een reden zijn voor
verder onderzoek. Dit werd gedaan door een behandelaar. Die kon na onderzoek
beoordelen of er sprake was van een vergissing of dat de aangifte toch juist was. In uw
geval werd de aangifte niet gewijzigd, ook al was er sprake van een FSV-registratie.

Afwijzing traject Minnelijke schuldsanering (Msnp)

We hebben voor elke FSV-geregistreerde onderzocht of deze, in de periode van de FSV-
registratie, een afwijzing heeft gehad voor een Msnp-traject (Minnelijke
schuldsanering). Als dit zo was, bekeken we of dit een gevolg was van de FSV-
registratie. Daarvoor is onderzocht of de Msnp-weigering terecht of onterecht was
volgens de directie CAP Inning (Centrale Administratieve Processen).

Wat was voor u de uitkomst van ons onderzoek?
⚫ Geen afwijzing Msnp-traject door FSV-registratie
Wij hebben onderzocht of u een afwijzing heeft gehad voor een traject voor minnelijke
schuldsanering (Msnp) door de FSV-registratie. Uit het onderzoek blijkt dat dit niet het
geval is. U heeft geen afwijzing voor een Msnp-traject gehad als gevolg van uw
registratie in de FSV.

Weigering omzetbelasting (OB) nummer
We hebben onderzocht of iemand, na registratie in de FSV, een afwijzing kreeg op de
aanvraag van een OB-nummer. Daarna is onderzocht of bij de afwijzing de FSV een
mogelijke rol heeft gespeeld.
Uit het onderzoek bleek dat alle weigeringen van OB-nummers te verklaren waren.
Bijvoorbeeld omdat de weigering een andere reden had dan de FSV, zoals wanneer
iemand niet gereageerd had op een informatieverzoek. Of omdat iemand na de
weigering later alsnog een OB-nummer heeft gekregen.

Wat was voor u de uitkomst van ons onderzoek?
⚫ Geen weigering OB-nummer door FSV-registratie
Wij hebben onderzocht of de FSV-registratie een rol heeft gespeeld bij de weigering van
een omzetbelastingnummer (OB-nummer). Uit het onderzoek blijkt dat dit bij u niet het
geval is. U heeft geen weigering van een OB-nummer gehad als gevolg van uw FSV-
registratie.

Extra controles belastingaangifte

Als tijdens de controle van de belastingaangifte een fout werd gevonden, kon de
aangifte door ons gecorrigeerd worden. Daarnaast kon iemand ook extra controle van
aangiften krijgen in het jaar daarna. We hebben onderzocht of iemand langer te maken
had met extra controles dan nodig was. Dat wil zeggen dat de inhoud van de aangifte of
aanvraag geen aanleiding gaf voor extra controles.

Wat was voor u de uitkomst van ons onderzoek?
⚫ Extra controles belastingaangiften door FSV-registratie
Uit het onderzoek blijkt dat uw FSV-registratie heeft geleid tot extra controles van uw
aangifte inkomstenbelasting. Dit betekent dat uw aangiften vaker door een
beoordelaar zijn bekeken dan nodig was.
Hieronder ziet u in welk(e) periode(s) dit plaatsvond:
1 januari 2017 tot 31 december 2017

Extra controles toeslagenaanvraag
We hebben eerst onderzocht of iemand bij Toeslagen op een lijst stond voor extra
controles in de periode dat zijn of haar gegevens in de FSV stonden. Daarna is
onderzocht of iemand langer te maken heeft gehad met extra controles van
toeslagenaanvragen dan nodig was. Dat wil zeggen dat de inhoud van aanvraag geen
aanleiding gaf voor extra controles.

Wat was voor u de uitkomst van ons onderzoek?
⚫ Geen extra controles toeslagaanvragen door FSV-registratie
Wij hebben onderzocht of u extra controles heeft gehad van uw toeslagenaanvraag als
gevolg van uw FSV-registratie. Uit het onderzoek blijkt dat dit niet het geval is. Uw FSV-
registratie heeft niet geleid tot extra controles van uw aanvraag.

Wijziging van toeslag

We hebben eerst onderzocht of iemand te maken heeft gehad met een wijziging of
stopzetting van een toeslag in de periode van de FSV-registratie.
Als dit het geval was, is bekeken of de FSV-registratie een rol heeft gespeeld bij de
wijziging of stopzetting. Hiervoor hebben we in onze systemen gekeken of hiervan een
behandelverslag is vastgelegd.
Als we een behandelverslag konden vinden, bleek daaruit dat er volgens de procedures
juist gehandeld was en er een verklaarbare reden was voor de beslissing. Was er geen
behandelverslag, dan is nog verder onderzocht of er nog andere verklaarbare redenen
waren.

Wat was voor u de uitkomst van ons onderzoek?

⚫ Wijziging toeslag geen gevolg van FSV-registratie
U heeft te maken gehad met een wijziging of stopzetting van een toeslag. Tijdens deze
wijziging of stopzetting stonden uw gegevens in de FSV geregistreerd. Wij hebben
onderzocht of de FSV-registratie een rol heeft gespeeld bij de wijziging of stopzetting.
Uit het onderzoek blijkt dat er een andere reden was voor de wijziging of stopzetting
van de toeslag, bijvoorbeeld een verandering in het inkomen. Deze reden stond los van
uw registratie in FSV.
Hieronder ziet u in welk jaar / jaren dit plaatsvond:
In 2016

Tegemoetkoming:

Mensen die gevolgen hebben gehad van hun FSV-registratie kunnen een
tegemoetkoming krijgen. Dit geldt bijvoorbeeld bij gevolgen van overtreding van de
privacyregels:
• Er waren bijzondere persoonsgegevens opgeslagen in de FSV en iemand heeft daarvan gevolgen gehad;
• De FSV-registratie werd genoemd in communicatie met een andere overheidsorganisatie terwijl dat niet mocht en iemand heeft daarvan gevolgen gehad;
• Iemand kreeg te maken met extra controles als gevolg van de FSV-registratie.
Mensen waarbij bewezen is dat zij te maken hebben gehad met gevolgen van een van
deze drie situaties krijgen een financiële tegemoetkoming.
De tegemoetkoming is een eenmalig bedrag van 375 euro per situatie waarin iemand
gevolgen heeft gehad.
Voor de hoogte van de tegemoetkoming heeft het kabinet gekeken naar de bedragen
die voorkomen in uitspraken van rechters in dezelfde soort situaties. Het bedrag van
375 euro sluit hierbij aan.

Wat was voor u de uitkomst?

⚫ U ontvangt een tegemoetkoming van 750 euro
Uit het onderzoek blijkt dat van u bijzondere persoonsgegevens waren opgeslagen in de
FSV en dat u hiervan gevolgen heeft gehad. Als gevolg van de registratie kreeg u te
maken met extra controles van uw belastingaangiften.
U krijgt 375 euro voor de registratie van uw bijzondere persoonsgegevens waarvan u
gevolgen heeft gehad. En daarnaast krijgt u ook 375 euro omdat u te maken kreeg met
extra controles. In totaal heeft u 750 euro ontvangen.

Over de FSV - Wat was de FSV en wat hebben we onderzocht?

Wat was de FSV?
De FSV (Fraude Signalering Voorziening) was een hulpmiddel bij het verwerken van
belastingaangiften en aanvragen van toeslagen.
De Belastingdienst en Toeslagen verwerken jaarlijks miljoenen belastingaangiften en
aanvragen van toeslagen. Alle aangiftes en aanvragen worden gecontroleerd op
mogelijke fouten. Daarvoor gebruiken we computersystemen. Een daarvan was de FSV.
In de FSV konden we persoonsgegevens van mensen opslaan. Daarna konden we
bepalen of er iets aan de hand was met de aangifte of aanvraag. De aangifte of
aanvraag kon juist blijken. Maar soms zagen we na een controle dat iemand fraude had
gepleegd.

FSV uitgezet
De manier waarop de FSV werd gebruikt voldeed niet aan de privacyregels van de AVG.
Zo hadden te veel medewerkers van de Belastingdienst toegang tot de FSV. Ook
werden gegevens te lang bewaard en sommige informatie mochten er niet in staan. De
FSV is daarom op 27 februari 2020 uitgezet en wordt niet meer gebruikt.

Opdracht tot onderzoek
Begin 2021 nam de Tweede Kamer twee moties aan over de FSV. Met de motie
Marijnissen I kregen we de opdracht om mensen waarvan persoonsgegevens in de FSV
stonden daar snel over te informeren. Daarom zijn bijna alle FSV-geregistreerden sinds
maart 2021 hierover geïnformeerd via één of meerdere brieven.
In april 2021 werd de motie Marijnissen II aangenomen. Hiermee kregen we de opdracht
om mensen te vertellen waarom hun gegevens in de FSV stonden. Ook werd in deze
motie gevraagd te melden als hun FSV-registratie is gedeeld met andere organisaties.
We zijn daarom in november 2021 gestart met het versturen van brieven waarin de
reden van registratie werd gedeeld.
Met de motie Azarkan kregen we de opdracht om het doen van een inzageverzoek zo
gemakkelijk mogelijk te maken. Met een inzageverzoek kunnen FSV-geregistreerden
zien welke persoonsgegevens van hen in de FSV stonden.
Met de Motie Snels heeft de Tweede Kamer ons gevraagd te onderzoeken welke
mogelijke gevolgen de registratie in de FSV heeft gehad voor de burger en, als het nodig
bleek, daarbij voorstellen te doen voor een tegemoetkoming.

Onderzoeken PwC

We hebben eerst PriceWaterhouseCoopers (PwC) gevraagd onafhankelijk onderzoek te
doen naar de FSV. PwC heeft gekeken hoe in de periode 2014-2019 de FSV werd
gebruikt en wat de mogelijke gevolgen konden zijn voor FSV-geregistreerden. Er zijn in
totaal vijf PwC-onderzoeken gedaan: bij Toeslagen, bij Particulieren, bij MKB, over
gegevensdeling en naar query’s aan de poort. In de uitkomsten van de onderzoeken
werd een aantal gebeurtenissen benoemd die een gevolg kunnen zijn van een FSV-
registratie.

Onderzoek Belastingdienst

Na de PwC-onderzoeken zijn wij gestart met ons onderzoek. We hebben voor alle FSV-
geregistreerden bekeken of zij een of meer van de genoemde gevolgen hebben gehad
bij de Belastingdienst.
Daarvoor hebben we informatie uit de FSV maar ook uit andere digitale systemen
bekeken. We keken daarbij naar gebeurtenissen die hebben plaatsvonden in de periode
dat de gegevens van de persoon in de FSV stonden. Zoals een wijziging van een aangifte
of aanvraag van toeslag, afwijzing van een betalingsregeling of afwijzing van aan
aanvraag voor Minnelijke schuldsanering. Zo onderzochten we voor alle FSV-
geregistreerden stap voor stap of iemand gevolgen heeft gehad van de FSV-registratie.
Bij de uitkomst van het onderzoek waren drie conclusies mogelijk:
• De FSV-registratie heeft geen gevolgen gehad. Voor de grootste groep personen
was dit het geval.
• De FSV-geregistreerde heeft te maken gehad met een gebeurtenis bij de
Belastingdienst (zoals een wijziging of afwijzing), maar het was niet het gevolg
van de FSV-registratie. In het onderzoek is een andere reden gevonden die los
stond van de FSV.
• De FSV-registratie heeft wel gevolgen gehad bij de Belastingdienst. Daarom is er
nog extra handmatig onderzoek gedaan. Deze mensen hebben mogelijk recht op
een financiële tegemoetkoming.
Tijdens het onderzoek hebben we ook voor iedereen onderzocht of er gegevens uit
de FSV zijn gedeeld met een andere (overheids)organisatie. En of dit gevolgen
voor hen heeft gehad bij de Belastingdienst. PwC had in haar onderzoek bijna
300.000 e-mails van de Belastingdienst tussen 2014 en 2021 bekeken. Wij
hebben daarna vervolgonderzoek gedaan. Hierin zijn meer e-mails onderzocht
en extra controles uitgevoerd.

Bijlage 1 - Uw samenvatting uitkomsten gevolgenonderzoek

In deze bijlage vindt u een samenvatting van de uitkomsten van het onderzoek naar de gevolgen van de FSV. Hierin wordt ook aangegeven of u te maken had met een van deze gevolgen.

Samenvatting uitkomsten onderzoek naar gevolgen FSV-registratie

In dit overzicht staan de uitkomsten van het onderzoek naar de mogeloijke gevolgen van de FSV. Het is verdeeld in drie conclusies: 'geen gevolgen'; 'gebeurtenis stond los van FSV-registratie' of 'wel gevolgen'.*
* Een burger kan meerdere gevolgen hebben gehad, het totaal van de genoemde aantallen is daarom hoger dan het aantal burgers dat is onderzocht.

TABEL
Geen gevolgen - Betekenis van gevolg - Onderzoek door PwC voor welk deel dit gevolg zich in de groep FSV-geregistreerden heeft laten zien - Heeft u te maken gehad met deze gevolgen?

De burger heeft geen gevolgen gehad van de FSV-registratie bij de Belastingdienst. - - Geen aantal te noemen - Nee

Wijziging inkomstenbelasting - Iemand kreeg te maken met een wijziging in de aangifte inkomstenbelasting. Tijdens de behandeling van deze aangifte stonden de gegevens van deze persoon in de FSV geregistreerd. Uit onderzoek is gebleken dat de FSV-registratie geen rol heeft gespeeld hierbij. - Ongeveer 66.900 burgers (met een registratie bij Particulieren of MKB) - Nee

Afwijzing voor kwijtschelding of een persoonlijke betalingsregeling - Iemand heeft een kwijtschelding of een persoonlijke betalingsregeling aangevraagd die is afgewezen. Tijdens de behandeling van deze aanvraag stonden de gegevens van deze persoon in de FSV geregistreerd. Uit onderzoek van de Belastingdienst is gebleken dat dit niet met FSV te maken had. - Geen aantal te noemen - Nee

Aanvraag Msnp afgewezen - Iemand heeft traject Minnelijke schuldsanering natuurlijke personen (Msnp) bij ons aangevraagd die is afgewezen. Tijdens de behandeling van deze aanvraag stonden de gegevens van deze persoon in de FSV geregistreerd. Uit onderzoek van de Belastingdienst is gebleken dat dit niet met FSV te maken had. - Geen aantal te noemen - Nee

Wijziging in een aangifte loonheffing of omzetbelasting - Iemand kreeg te maken met een wijziging op de aangifte loonheffing of omzetbelasting. Tijdens de behandeling van deze aangifte stonden de gegevens van deze persoon in de FSV geregistreerd. Uit onderzoek is gebleken dat de FSV- registratie geen rol heeft gespeeld bij de behandeling van de aangifte. - Ongeveer 6.800 burgers - Nee

Wijziging of stopzetting van toeslag met behandelverslag - Iemand ontving toeslag voor zorg, huur, kinderopvang of een kindgebonden budget en kreeg te maken met een wijziging of stopzetting. Deze aanpassing is met een uitleg opgeslagen in een verslag. Tijdens de wijziging of stopzetting stonden de gegevens van deze persoon in de FSV geregistreerd. Uit onderzoek is gebleken dat de FSV-registratie geen rol heeft gespeeld bij de wijziging of stopzetting. - Ongeveer 5.100 burgers - Nee

omzetbelastingnummer (OB-nummer)-weigering - Iemand kreeg te maken met een afwijzing bij een aanvraag van een OB-nummer. Uit onderzoek is gebleken dat de FSV-registratie geen rol heeft gespeeld hierbij. - 216 burgers - Nee

TABEL - Gevolgen bij overtreding van de privacyregels (AVG)
'Wel' gevolgen - Betekenis van gevolg - Onderzoek door PwC voor welk deel dit gevolg zich in de groep FSV-geregistreerden heeft laten zien - Heeft u te maken gehad met deze gevolgen?

Extra controles - Een aantal mensen van wie de gegevens in de FSV stonden, heeft te maken gehad met extra controles. Hiermee bedoelen wij dat de aangiften van deze persoon vaker door een beoordelaar werden bekeken.

Extra controles met daarnaast ook bijzondere persoonsgegevens - Mensen die te maken hebben gehad met extra controles hadden als gevolg van de registratie en waarbij daarnaast ook bijzondere persoonsgegevens in de FSV stonden.

Gegevens zijn gedeeld met een andere (overheids)organisatie met gevolg - Gegevens uit de FSV-registratie zijn gedeeld met een andere (overheids)organisatie. Deze andere organisatie heeft de gegevens hierna gebruikt voor verder onderzoek. Burgers hadden bijzondere persoonsgegevens in hun FSV- registratie staan en hebben daardoor gevolgen gehad.

TABEL - Gevolgen invordering
'Wel' gevolgen - Betekenis van gevolg - Onderzoek door PwC voor welk deel dit gevolg zich in de groep FSV-geregistreerden heeft laten zien - Burgers met gevolg - Heeft u te maken gehad met deze gevolgen?

Afwijzing voor kwijtschelding of een persoonlijke betalingsregeling - Burgers hebben door FSV te maken gehad met een onterechte afwijzing van: • persoonlijke betalingsregeling voor een belastingschuld • kwijtschelding van belastingschuld • persoonlijke betalingsregeling voor toeslagschuld
De afwijzing van een betalingsregeling of verzoek tot Msnp worden vermeld in de PwC-rapporten: • Ongeveer 5.000 (Particulieren) • Ongeveer 1.000 (Toeslagen) • Ongeveer 100 (mkb) - 598 - Nee

Afwijzing van aanvraag Msnp (Minnelijke schuldsanering natuurlijke personen) - Burgers hebben door de FSV te maken gehad met een onterechte afwijzing van een verzoek tot Msnp. - Geen aantal te noemen - 287 - Nee

TABEL - Gevolgen bij Toeslagen
Vermindering of stopzetting van een toeslag zonder behandelverslag - Burgers hebben door de FSV te maken gehad met een onterechte afwijzing van een verzoek tot Msnp. Gevolgen bij Toeslagen Burgers met een correctie op hun toeslagen zonder dat hiervoor op dit moment een behandelverslag voor teruggevonden is. Hierdoor is er geen goede uitleg te vinden voor de vermindering of stopzetting. - Ongeveer 4.000 burgers - 352 - Nee

Burgers met een FSV-registratie bij directie mkb hebben een gevolg bij Toeslagen na de FSV-registratie - Gegevens in de FSV ingevoerd door directie mkb waarbij een gevolg bij Toeslagen is vastgesteld dat te maken had met de FSV. - Ongeveer 4.300 burgers met stopgezette toeslag en notities over de FSV. (Oorzaak-gevolg niet onderzocht) - 19 - Nee


Bijlage 2 - Uw brieven

In deze bijlage vindt u een overzicht door ons verstuurde brieven over uw FSV-registratie.

Betreft: Uw gegevens in de Fraude Signalering Voorziening
Telefoon
0800 – 235 83 56
Datum
23 april 2021
Uw kenmerk
70163652
Kenmerk
CAP/UCF/21/109
Belastingdienst, Postbus 2688, 6401 DD HEERLEN
exemplaar ten behoeve van archivering
Beste heer/mevrouw,
U krijgt deze brief omdat uw gegevens in de Fraude Signalering Voorziening (FSV)
van de Belastingdienst stonden. Het gebruik van deze voorziening voldeed niet
aan de privacywet Algemene Verordening Gegevensbescherming (AVG), omdat te
veel medewerkers toegang hadden en de gegevens hierin te lang werden
bewaard. Sommige gegevens zijn onterecht opgenomen en sommige verkeerd
gebruikt. Dat spijt ons zeer. Daarom is de FSV op 27 februari 2020 uitgezet en
gebruiken we deze niet meer.
Wat was de FSV?
De Belastingdienst en Toeslagen verwerken miljoenen belastingaangiften en
aanvragen van toeslagen. Dat kunnen we niet met de hand en daarom gebruiken
we computersystemen. In deze systemen staan de gegevens van iedereen die
belasting betaalt of een toeslag krijgt.
De FSV was één van deze systemen. Hierin registreerden we bijvoorbeeld dat een
gemeente of UWV het inkomen van iemand opvroeg. Of dat een belastingaangifte
volgens het computersysteem misschien niet klopte. Bijvoorbeeld als iemand hoge
reiskosten opgaf, terwijl hij dicht bij zijn werk woonde. Zo’n registratie noemden
we een risicosignaal. En dit kon aanleiding zijn om een belastingaangifte of een
aanvraag voor een toeslag handmatig te controleren.
Wat betekende een registratie in de FSV?
Voor zover we nu weten hebben veel mensen niets gemerkt van de registratie in
de FSV. Maar we weten dat er ook mensen zijn die onterechte gevolgen hebben
ondervonden als we een registratie verkeerd gebruikten. Dan werkten we
bijvoorbeeld niet mee aan minnelijke schuldsanering.
Wat betekent dit voor u?
We onderzoeken of de registratie voor u mogelijk onterechte gevolgen heeft
gehad. Door de grote hoeveelheid registraties zal dit onderzoek niet snel afgerond
zijn. We informeren u zodra we weten wat de uitkomst van dit onderzoek is.
Datum
23 april 2021
Uw kenmerk
70163652
Kenmerk
CAP/UCF/21/109
exemplaar ten behoeve van archivering Paginanummer 2 van 2
Let op!
Vermoedt u dat u onterechte gevolgen hebt ondervonden doordat u in de
FSV stond geregistreerd? Bijvoorbeeld omdat u geen persoonlijke
betalingsregeling kreeg? Dan kunt u zich melden. Op belastingdienst.nl/fsv
vindt u een online formulier. Bij het invullen hiervan hebt u uw DigiD
nodig.
Vermoedt u dat u in de periode van 1 januari 2012 tot 3 maart 2020 geen
minnelijke schuldsanering kreeg, doordat u in de FSV stond geregistreerd?
Dan kunt u zich melden. Op belastingdienst.nl/meldpunt vindt u een online
formulier. Bij het invullen hiervan hebt u uw DigiD nodig.
Hebt u vragen?
Op belastingdienst.nl/fsv vindt u meer informatie. Daar leest u ook hoe u een
verzoek kunt doen om inzage in uw persoonsgegevens die in de FSV stonden. Of
bel Meldpunt FSV: 0800 – 235 83 56. U kunt bellen op maandag tot en met
vrijdag van 8.00 tot 17.00 uur. Wilt u deze brief bij de hand houden? Dan kunnen
we u sneller helpen.
Hoogachtend,
drs. J.M.Melsen
Algemeen Directeur Centrale Administratieve Processen
s verder op de volgende pagina Lees verder op de volgende pagina Pagina 1 van 2
Geachte mevrouw, meneer,
Waarom krijgt u deze brief?
Wij hebben u eerder een brief gestuurd over de Fraude
Signalering Voorziening (FSV). Hierin hebben wij u laten
weten dat uw gegevens in de FSV stonden. Ook hebben
wij u verteld dat de FSV op 27 februari 2020 is uitgezet.
Wij hebben onderzocht welke gevolgen uw FSV-
registratie voor u heeft gehad. Daarover gaat deze brief.
Deze brief is ter informatie. U hoeft niets te doen
tenzij u vragen heeft of anders denkt over de
uitkomst.
Het spijt ons dat wij uw persoonsgegevens in
de FSV opgenomen hebben. Op basis van uw
registratie en uw gegevens in de FSV ziet de
Belastingdienst u niet als fraudeur. Het
opslaan van uw gegevens in de FSV was in
strijd met de AVG en had niet mogen
gebeuren.
Binnen de Belastingdienst en Toeslagen worden
uw FSV-gegevens niet meer gebruikt.
Wat is de AVG?
AVG staat voor Algemene
verordening gegevens-
bescherming. In deze wet
staan de regels voor de
omgang met
persoonsgegevens waar men
zich aan moet houden.
Belastingdienst, Postbus 2508, 6401 DA HEERLEN
Betreft: Afsluitende brief Fraude Signalering Voorziening
Centrale
Administratieve
Processen
Meldpunt FSV
0800 235 83 56
Datum
16 december 2022
Uw kenmerk
VP220089231N
Paginanummer 2 van 3
Wij hebben uw registratie onderzocht.
Wij hebben gezien dat u een vraag, afwijzing of wijziging
van ons heeft gekregen. Ons onderzoek wijst verder uit
dat:
• de vraag, afwijzing of wijziging los stond van
uw registratie in de FSV;
• uw gegevens uit de FSV niet gedeeld zijn met
andere organisaties; en
• er geen bijzondere persoonsgegevens van u
in de FSV staan.
Omdat uw FSV-registratie geen gevolgen had binnen de
Belastingdienst, komt u niet in aanmerking voor een
financiële tegemoetkoming.
Meer informatie over waar wij naar hebben gekeken en
wat wij hebben onderzocht vindt u in de bijgevoegde
flyer en op www.fsvportaal.nl.
Uw situatie
Welke vraag, afwijzing of
wijziging op u van toepassing
was leest u in de bijgevoegde
flyer.
www.fsvportaal.nl
Meer informatie over FSV en
het tegemoetkomingsbeleid
vindt u op fsvportaal.nl.
Wat kunt u doen?
Bent u het eens met de uitkomst van ons onderzoek naar
de gevolgen van uw FSV-registratie? Dan hoeft u niets
te doen.
Bent u het niet eens met de uitkomst van ons onderzoek
naar de gevolgen van uw FSV-registratie? Denkt u dat de
registratie wél gevolgen voor u heeft gehad? Dan horen wij
dat graag binnen 8 weken. U kunt dit laten weten via
www.fsvportaal.nl of door ons gratis te bellen.
Heeft u nog vragen?
Op www.fsvportaal.nl vindt u meer informatie over
de FSV.
U kunt ons gratis bellen.
Vanuit Nederland
0800 – 23 58 356
Vanuit het buitenland
+31 555 385 356
Openingstijden
Maandag tot en met vrijdag tussen 8:00 en 17:00
Met vriendelijke groet,
DEZE BRIEF IS UITSLUITEND BESTEMD VOOR ARCHIVERING
Drs. J.M. Melsen,
Algemeen directeur Centrale Administratieve Processen
Betreft: Reden van de registratie van uw gegevens in de FSV
Centrale
administratieve
processen
Meldpunt FSV
0800 235 83 56
Datum
8 april 2022
Uw kenmerk
70163652
Kenmerk
CAP/UCF/22/154
Belastingdienst, Postbus 2688, 6401 DD HEERLEN
Geachte heer/mevrouw,
In het voorjaar van 2021 hebben wij u een brief gestuurd. Hierin hebben wij u
laten weten dat uw persoonsgegevens in de Fraude Signalering Voorziening (FSV)
van de Belastingdienst stonden. In de bijlage kunt u de belangrijkste informatie
over de FSV terugvinden.
In deze brief leest u waarom uw gegevens in de FSV waren opgenomen. Deze brief
betekent niet dat u een extra belastingaanslag krijgt of nog een toeslag moet
terugbetalen. De brief is ter informatie. U hoeft niets te doen.
Waarom stonden uw persoonsgegevens in de FSV?
Om deze vraag te beantwoorden, hebben we in de FSV en andere systemen
gekeken. Niet elke registratie in de FSV leidde tot controle of onderzoek. Het is
goed mogelijk dat u niets hebt gemerkt.
De informatie die we in de FSV hebben gevonden in de velden belastingjaar, jaar
van registratie in de FSV, soort belasting, organisatie of ‘project’ staat hieronder.
Meer informatie stond niet in deze velden.
Projecten
Bij de registratie in de FSV kon een naam van een project worden ingevuld. We
gebruikten namen van projecten op 2 manieren. Soms om daarbij onze eigen
werkzaamheden vast te leggen. En soms bedoelden we met een ‘project’ een
onderzoek naar een onderwerp of thema uit een belastingaangifte, zoals de eigen
woning. In zulke gevallen onderzochten we of burgers en ondernemers uit een
bepaalde doelgroep hun belastingverplichtingen nakwamen. Doelgroepen zijn
bijvoorbeeld eigenaren van webwinkels of muzikanten.
In de FSV stond bij uw persoonsgegevens:
Intensief toezicht IH
Centrale administratieve
processen
Datum
8 april 2022
Kenmerk
CAP/UCF/22/154
Paginanummer 2 van 2
In dit project werden aangiften gecontroleerd op mogelijk onterechte teruggave
van inkomstenbelasting. Op belastingdienst.nl/projectcode1043 vindt u hierover
meer informatie.
• Belastingjaar: 2011
Inkomstenbelasting
Wat gebeurt er nu?
We onderzoeken nog of de opname van uw persoonsgegevens in de FSV voor u
onterechte gevolgen heeft gehad. En of wij die persoonsgegevens met andere
overheidsorganisaties hebben gedeeld en zo ja, met wie. Wij verwachten dat deze
onderzoeken het komende half jaar zijn afgerond.
Wij begrijpen dat wij veel geduld van u vragen. Maar wij doen er alles aan om u zo
snel mogelijk te informeren.
Hebt u vragen?
Op belastingdienst.nl/fsv vindt u meer algemene informatie over de FSV. Of bel
het Meldpunt FSV: 0800 – 235 83 56. U kunt bellen op maandag tot en met
vrijdag van 8.00 tot 17.00 uur. Wilt u deze brief bij de hand houden? Dan kunnen
we u sneller helpen.
Hoogachtend,
Drs. J.M.Melsen
Algemeen Directeur Centrale Administratieve Processen
exemplaar ten behoeve van de archivering
Deze brief bevat een bijsluiter FSV